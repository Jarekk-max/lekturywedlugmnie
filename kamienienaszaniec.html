<!DOCTYPE html>

<html lang="pl">
<head>
    <meta charset="utf-8" />
    <title>Kamienie Na Szaniec</title>
    <link href="style.css" rel="stylesheet" type="text/css">
    <script src="https://kit.fontawesome.com/2be1729452.js" crossorigin="anonymous"></script>
</head>
<body>
    <div class="calosc">
        <nav>
            <ol class="menu">
                <li><a href="stronaglowna.html"><i class="fas fa-home"></i>STRONA GŁOWNA</a></li>
                <li>
                    <a href="#"><i class="fas fa-book"></i>LEKTURY</a>
                    <ul>
                        <li><a href="kamienienaszaniec.html">Kamienie Na Szaniec</a></li>
                        <li><a href="wesele.html">Wesele</a></li>
                        <li><a href="ludziebezdomni.html">Ludzie Bezdomni</a></li>
                        <li><a href="pantadeusz.html">Pan Tadeusz</a></li>
                        <li><a href="quovadis.html">Quo Vadis</a></li>
                    </ul>
                </li>
            </ol>
        </nav>


        <div class="naglowek">
            <h1 class="logo">Kamienie Na Szaniec</h1>
        </div>

        <div class="tresc">
            <p>
                Książka powstała na podstawie krótkiej relacji Tadeusza Zawadzkiego „Zośki” spisanej podczas Świąt Wielkanocnych, 25–26 kwietnia 1943, w majątku Szczęsne (obecnie część Grodziska Mazowieckiego). Jej przygotowanie doradził mu Józef Zawadzki,
                którego niepokoił zły stan psychiczny syna przeżywającego śmierć Jana Bytnara oraz Aleksego Dawidowskiego i Tadeusza Krzyżewicza, którzy ponieśli śmierć w wyniku zorganizowanej przez niego akcji pod Arsenałem.
            </p>

            <p>
                W tekście „Zośka” opisał powstanie grupy przyjaciół z 23. Warszawskiej Drużyny Harcerskiej (od koloru chust nazywanej „Pomarańczarnią”),
                ich działalność w konspiracji oraz aresztowanie i odbicie „Rudego” i innych więźniów przewożonych 26 marca 1943 po przesłuchaniach z siedziby Gestapo w alei J. Ch. Szucha 25 do więzienia Pawiak.
            </p>
            <div><img style="width:15%; height:10%; float:right;" src="kamienienaszaniec2.jpg"</div>
            <p>
                Tadeusz Zawadzki sporządził swoją relację ołówkiem na małym bloczku z kratkowanego papieru, którą następnie, z obawy o jej zniszczenie, przepisał na maszynie w 4 egz. Jan Rossman,
                przyjaciel oraz pierwszy czytelnik jego pracy. Rossman podzielił także materiał na rozdziały, którym nadał tytuły: Pomarańczarnia, Janeczek, Aresztowanie, Czy odbijamy i Odbity. Następnie, zgodnie z sugestią Tadeusza Zawadzkiego,
                zwrócił się z prośbą do Aleksandra Kamińskiego o przygotowanie w oparciu o notatkę materiału dla szerszego grona czytelników.
            </p>
            <div><img style="float:left;" src="kamienienaszaniec.jpg"</div>
            <p>
                Redaktor naczelny „Biuletynu Informacyjnego” wyraził zgodę na napisanie książki w pierwszych dniach maja 1943[4]. Znał on Tadeusza Zawadzkiego m.in. z Organizacji Małego Sabotażu „Wawer”. W celu zebrania materiałów do książki,
                Kamińskiemu na jego prośbę zorganizowano także spotkania z osobami znającymi jej bohaterów m.in.
                Józefem Zawadzkim, Stefanem Mirowskim i Barbarą Sapińską (dziewczyną Aleksego Dawidowskiego).
                Na jednym z czterech egzemplarzy swojej relacji „Zośka” wniósł zielonym długopisem kilka poprawek i to ten egzemplarz posłużył Aleksandrowi Kamińskiemu do napisania książki.
                Trwało to bardzo krótko. Kamiński wspominał, że pracował nad nią kilka dni, może tydzień.
                Po zebraniu materiałów, wyjechał z Warszawy do swojej żony Janiny,
                która w tamtym czasie przebywała pod Pruszkowem. Treść książki podyktował żonie.
                Maszynopis otrzymali do przeczytania Tadeusz i Józef Zawadzcy, Jan Rossman oraz inni uczestnicy i świadkowie opisanych w niej zdarzeń.
            </p>

            <p>Celem książki było upamiętnienie grupy warszawskich harcerzy – członków m.in. Szarych Szeregów, PLAN-u i Organizacji Małego Sabotażu „Wawer” – oraz przekazanie ideałów braterstwa i służby.</p>

            <p>
                Książka pod pseudonimem „Juliusz Górecki” oraz tytułem Kamienie na szaniec. Opowiadanie o Wojtku i Czarnym ukazała się po raz pierwszy w lipcu 1943, w nakładzie 2 tys. egz. Wydawcą była KOPR (Komisja Propagandy Biura Informacji i Propagandy Komendy Okręgu Warszawa Armii Krajowej),
                a książkę wydrukowały Tajne Wojskowe Zakłady Wydawnicze (TWZW).
                Na okładce zaprojektowanej przez Stanisława Kunstettera znalazł się ceglany mur z namalowanym Znakiem Polski Walczącej.
                Aleksander Kamiński stworzył swój pseudonim przyjmując imię Juliusza Dąbrowskiego, natomiast nazwisko „Górecki” nawiązywało do Górek Wielkich,
                w których mieściła się kierowana przez niego szkoła instruktorów harcerstwa.
                Imiona w podtytule książki (Opowiadanie o Wojtku i Czarnym) były fikcyjnymi imionami Aleksego Dawidowskiego i Jana Bytnara.
            </p>
        </div>
        
    </div>
    <footer>&copy;2020 Jarosław Kusion,Źródła <a href="https://pl.wikipedia.org/wiki/Kamienie_na_szaniec">Wikipedia</a> </footer>

</body>

</html>